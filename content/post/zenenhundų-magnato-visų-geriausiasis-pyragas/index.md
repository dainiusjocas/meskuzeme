---
title: Zenenhundų Magnato visų geriausiasis pyragas
date: 2020-07-02T13:23:56.269Z
subtitle: "*"
summary: Paragavę šio pyrago, žmonės dažnai klausia recepto. Todėl nusprendemė
  juo pasidalinti čia.
draft: false
featured: false
image:
  filename: featured.jpg
  focal_point: ""
  preview_only: false
---
Jums reikės:

\## Tešlai:

 150 g šaldyto sviesto;

 300 g miltų;

 100 g cukraus;

 1 a. š. vanilinio cukraus;

 2 v. š. grietinės;

 1 kiaušinio trynys;

 1 a. š. kepimo miltelių;

 žiupsnelis druskos.



\## Varškės įdarui:

500 g  varškės;

250 g maskarponės sūrio;

100 g cukraus;

1 a. š. vanilinio cukraus;

2 v. š. manų kruopų;

3 kiaušinių tryniai;

4 kiaušinių baltymai;

šlakelis citrinų sulčių.



\## Gamyba

Šaldytą sviestą sutarkuojame burokine tarka ir sumaišome su miltais (norint didesnio pyrago trapumo galima dėti 200g kvietinių + 100g ryžių miltų). 

Įmaišome cukrų, vanilinį cukrų ir druską. Atsimatuojame paruoštų trupinių vieną puodelį (puodelis – 250 ml) ir atsidedame į šaldytuvą.

Į likusius trupinius įmaišome kepimo miltelius, įmušame kiaušinio trynį, sudedame grietinę ir suminkome tešlą. Suminkitą tešlą irgi dedame į šaldytuvą.

Varškę išplakame su cukrumi, vaniliniu cukrumi, tryniais ir manų kruopomis. Kitame inde kiaušinių baltymus apšlakstome šlakeliu citrinų sulčių ir išplakame iki purumo, įmaišome į varškės ir trynių masę.

Tešlą iškočiojame, tiesiame į kepimo formą, kuri patepta sviestu ar išklota kepimo popieriumi, suformuojame aukštus šonus, supilame varškės įdarą, nupjauname ar užlenkiame tešlos kraštelius, ant viršaus tolygiai paskirstome trupinius.

Paruoštą pyragą kepame 180 laipsnių orkaitėje apie valandą. Jei per greitai ruduoja viršus, uždengiame folija.

Paįvairinimui likus 10min iki kepimo pabaigos ant viršaus galima uždėti turimas šviežias trintas uogas ar uogienės (prieš tai nusunkus per sietelį). Kitas paįvairinimo variantas: galima šviežias uogas (pvz pjaustytas braškes, avietės) įšdėlioti ant tešlos prieš supilant varškės masę.

Cukraus kiekį galima pamažinti jei norisi mažiau saldumo. Labai skanus šiltas, bet ir geras atvėsęs. \
Trapus sviestinis pagrindas, purus ir kreminis varškės įdaras ir traškūs viršutinio sluoksnio trupiniai. Viskas ko reikia.

Skanaus :)
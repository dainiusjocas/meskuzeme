---
title: Didelis šuo bute – realybė ar fantastika?
date: 2020-03-21T01:00:00.000Z
subtitle: ':)'
summary: >-
  Labai dažnai girdžiu iš praeivių:


  "- Kokius nuostabius šunis turite… mer irgi norėtume, bet gyvename bute, toks
  šuo gi kankinsis bute…"


  Tada dažniausiai tenka giliai įkvėpti ir pabandyti parodyti kitą požiūrio kampą.


  Labai norėčiau ( nors greičiausiai toks noras yra visiškai utopinis), kad
  žmonės suvoktų, kad dauguma šunų neturi jokių problemų dėl
  gyvenimo bute. Turime tik išpildyti keletą sąlygų (kurias taip pat reikia
  išpildyti, kai ir gyvename nuosavame name), kad mūsų bendras gyvenimas bute
  būtų malonus abiems.
draft: false
featured: true
authors:
  - ''
lastmod: '2019-04-17T00:00:00Z'
tags:
  - ''
categories:
  - ''
projects: []
image:
  placement: 2
  caption: ''
  focal_point: ''
  preview_only: false
  filename: featured.jpg
---
Labai dažnai girdime iš praeivių:

“- Kokius nuostabius šunis turite… mes irgi norėtume, bet gyvename bute, toks šuo gi kankinsis bute…”

Tada dažniausiai tenka giliai įkvėpti ir pabandyti parodyti kitą požiūrio kampą.
Labai norėčiau (nors greičiausiai toks noras yra visiškai utopinis), kad žmonės suvoktų, jog dauguma šunų neturi jokių problemų dėl gyvenimo bute. Turime tik išpildyti keletą sąlygų (kurias taip pat reikia išpildyti, kaip ir gyvenant nuosavame name), kad mūsų bendras gyvenimas bute būtų malonus abiems.

**Jūsų nusiteikimas yra svarbiausias**
Tokia tiesa. Jeigu pats žmogus yra priešiškai nusiteikęs idėjai laikyti šunį bute (ypač didelį). O Jūs save laikote asmeniu, kuris visada yra teisus.. tai tada geriau neturėti jokio šuns.
Bet jeigu esate pasiruošęs pažvelgti į situaciją iš kitos perspektyvos.. tai galimybė, kad Jums pavyks, beprotiškai išauga.
Pasakykim sau atvirai: tai nuo mūsų priklauso (99%), ar Jūsų šuo bute bus laimingu. Ar esate pasiruošęs pakeisti savo gyvenimą dėl šuns ir ar nekeisite po to tokio savo sprendimo.
Nuo Jūsų noro priklauso netgi tai, ar norėsite didelės veislės šuniuką pirmais mėnesiais nešioti laiptais, ar sugebėsite suorganizuoti išėjimus į lauką, jei šuo susirgs. Faktas, kad tokiais atvejais butas pirmame aukšte ar su liftu pagerina situaciją, bet svarbiausias yra noras.

**Laikas**
Atrodo, suprantamas dalykas, bet ne visiems. Jūsų šuo reikalauja Jūsų buvimo su juo.
Tai nereiškia, kad reikia mesti darbą – dauguma šunų (nekalbu apie šuniukus, nes čia kitas reikalas) puikiai susitvarko paliekami vieni 8val. Su ta sąlyga, kad likusiu paros laiku parūpinsime jam atitinkamas “pramogas”.

**Pasivaikščiojimai**
Tai liečia tiek pat, kiek šunis gyvenančius teritorijoje prie namų. Kiekvienam šuniui, nesvarbu kur jis gyvena, yra privalomi kasdieniai pasivaikščiojimai. Jeigu užtikrinsime šuniui pakankamos fizinės ir psichologinės iškrovos, tai grįžęs namo jis tiesiog ramiai atsiguls savo vietoje miegoti.

**Rami vieta poilsiui**
Kiekvienam šuniui reikia savo kampo – aišku zenenhundui jis yra didesnis, nei vokiečių nykštukiniam špicui. Bet tai nekeičia situacijos, kad jeigu gyvenate vieno kambario bute tikrai atsiras kažkoks kampas šuniui. Aišku, jeigu Jūs to norėsite, bet čia jau grįžome prie pirmojo punkto.

**Miesto elgesio taisyklės**
Šių taisyklių reikėtų laikytis ne tik šuniui, bet ir šeimininkui. Ne reaguoti lojimu į kokius nors garsus laiptinėje, laikytis saugaus eismo taisyklių gatvėse, savo šuns ekskrementų surinkimas. Čia tik kai kurie daykai, kurių turėsite išmokti Jūs ir Jūsų šuo. Aišku, džiugina tai, jog šunys (užauginti nuo mažens bute) puikiai prisitaiko prie gyvenimo mieste. Viskas priklauso nuo Jūsų noro.

**Atitinkama temperatūra bute**
Yra žmonių, kurie šildymo sezono metu, mėgsta atsukti šildymą iki maksimumo ir bute turėti +25*C Šuo tokioje temperatūroje (ypač ilgaplaukis) kankinsis, bet ir nežinau ar tokios temperatūros yra sveikos žmogui? Girdėjau, jog žemesnė temperatūra (ypač miegant) prailgina išgyvenamumą. Taigi šitas reikalas paprastai pataisomas radiatorių šildymo sumažinimu ir dažnesniu patalpų vėdinimu.

**Daug meilės**
Be šito negali būti kalbos, nes be meilės šunims nepajėgsite pakeisti savo gyvenimo, eiti į kompromisus ir užtikrinti savo augintiniui laimingo gyvenimo. Jūsų šuo nereikalauja didelės erdvės miegui, o bute (ir nuosavame name) šuo įprastai turi ilsėtis ir miegoti. Tai koks skirtumas ar ta būda 40 kv. m. Ar 230 kv. m.? Jokios.

Apibendrinant. Su savo zenenhundais anksčiau gyvenome dideliame nuosavame name su aptverta teritorija, dabar gyvename bute. Jiems veiklos prasmė, nelabai kas nepasikeitė. Kol mūsų nėra, jie tiesiog miega savo vietose, o veiksmas prasideda kai grįžtame namo ir einame pasivaiksčioti, pabėgioti ar užsiimame dresūra. Aišku, iš mūsų pusės – tai reikalauja tam tikrų prisiderinimų, bet dėl to, kad jie gyvena bute, šunims neįvyksta jokia skriauda. Ir nesvarbu jiems ar 40 kv. m. ar 200 kv. m., vis tiek visa mano gauja sugula šalia manęs, nes jiems svarbiausia būti su savo žmogumi.
Žinoma, šitas pasakojimas yra apie mano asmeninę patirtį ir galbūt ne kiekviena veislė taip pat puikiai prisitaiko prie gyvenimo bute, bet manau dauguma tikrai nepatiria daug problemų, jei šeimininkas išpildo aukščiau minėtas sąlygas.
